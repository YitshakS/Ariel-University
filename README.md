<div dir="rtl">
<p>בס"ד</p>
<h3>קישור למשחק</h3>
https://izk.itch.io/hello-3d-world
<h3>הוראות</h3>
<p>הליכה: הזזת מצלמה: חיצים ימין ושמאל או מקשים A, D</p>
<p>קפיצה: רווח</p>
<p>מצלמה: קליק שמאלי + גרירה</p>
<h3>קישור לצפיה בעולם או להורדת העולם</h3>
https://display.land/s/2Ao0Eg5ixR23JFDTWxgx6B
<br/>
<img align="center" width="50%" src="https://img.itch.zone/aW1nLzM2MjA0MTEuanBn/original/gLx5EU.jpg">
<h3>הסבר</h3>
<p>טוב, אז המשימה היתה לבנות עולם. הבעיה שהעולם היחיד שמתכנת מכיר הוא Hello World. אז למה לא לנצל את העובדה שבתקופת הקורונה יש פחות תנועה באוניברסיטה ולעשות סריקה תלת מימדית? הטלפון ישן מידי. מזל שהאשה רצתה טלפון עם מצלמה חזקה...<br></p>
<p>הבעיה שהשמש במרכז הרקיע, לא מרחמת ומכה במלא עצמתה. חוס מהחמסין והלחות, בגלל הסנוור לא ממש ניתן לראות מה מצלמים. האוויר הלוהט והצילום האינטנסיבי גורמים לטלפון להתחמם בכל כמה דקות ולהקפיץ הודעה שהמעבד עומד להשמיד את עצמו ולהתפוצץ בעוד 3... 2... 1... שניות אם לא נסגור את הטלפון. ליתר ביטחון, הוא סוגר את כל האפליקציות ולא מוכן להמשיך לתפקד.</p>
<p> אחרי שעה וחצי של ניסיונות חוזרים ונשנים יש בידנו אב טיפוס. מה מגניב? שכל מה שצריך לעשות זה לגרור אותו ל Unity, לזרוק עליו Mesh Coliider, ו... זהו! זה מספיק כדי להגדיר ריצפה ומכשולים!!! (תיקונים ניתן לבצע בעזרת תכנות כמו&nbsp;Blender, Maya וכו')</p>
<p>לקחים לפעם הבאה:</p>
<ul>
<li>לא מומלץ לסרוק חפצים מבריקים, שלא לדבר על קיר עשוי מחלונות זכוכית. הסריקה לא מבינה שהשביל רק משתקף ומגדירה אותו כאדמה. מה שמאפשר לשחקן לטפס על החלונות...</li>
<li>זה שאין אנשים הקל מאוד. טוב, לא באמת. תמיד היה את התורן המפריע. בגלל הקורונה הספריה השאירה קרטון בחוץ שבמצעותו ניתן להשאיל ספרים. מי שבכל זאת רצה את הספרן, היה צריך להתקשר. בכל פעם כזו נאלצנו להמתין רבע שעה עד שהספרן יגיע וסטודנט יצא מהפרם.</li>
<li>עודף חשיפה לשמש שורף את הסריקה, וגם את העור שלנו... סיימנו כמו עגבניות.</li>
<li>לבוא עם חצי ליטר מים לשתיה ורצוי גם אבטיח.</li>
</ul>
</div>
